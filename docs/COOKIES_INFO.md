# Využívané soubory cookies

Všechny soubory cookies, které Poznávačky využívají slouží jen a pouze k zajištění správného fungování systému. Žádné používané soubory cookies nejsou využívány žádnými třetími stranami a my jejich obsah ani data pomocí nich získaná nikomu nepředáváme. Soubory cookies nejsou využívány k marketingu nebo ani poskytování personalizovaného obsahu.

Níže jsou uvedeny všechny soubory cookies, které používáme včetně jejich významu pro fungování systému.

### PHPSESSID
Tento soubor cookie uchovává jedinečný kód, pod kterým jsou na serveru uložena dočasná data sloužící především k vaší identifikaci. Tyto informace zahrnují především vaše uživatelské údaje, které jste nám poskytli při registraci, například vaše přezdívka, e-mailová adresa nebo datum posledního přihlášení. Dále obsahuje údaje o zvolené třídě, poznávačce a nebo části a nějaké další informace pro zefektivnění běhu stránek.

Žádný z výše uvedených údajů není posílán přes internet a nemůže tak být po cestě zcizen. Přes internet je posílán pouze onen unikátní kód.

Tento soubor cookie je automaticky odstraněn při odhlášení nebo při neaktivitě trvající déle než 30 minut, případně i při zavření okna prohlížeče. Jeho odstraněním dojde mimo jiné k vašemu odhlášení. Při jeho znovuvytvoření je vygenerován nový identifikátor.

### csfrToken

Tento soubor cookie má čistě ochrannou funkci a zajišťuje, že požadavky na naše servery mohou odesílat pouze webové prohlížeče a ne roboti. Cookie obsahuje náhodně vygenerovaný kód, který slouží k ověření požadavků na server. Při jeho absenci nebude váš požadavek přijat a vy se budete muset znovu přihlásit.

Tento soubor cookie je automaticky odstraněn při zavření okna prohlížeče. Při každém novém požadavku na servery Poznávaček je obsah tohoto souboru automaticky přepsán jiným, náhodně vygenerovaným kódem.

### instantLogin

Tento soubor cookie umožňuje zůstat přihlášen i po zavření okna prohlížeče. Je využíván pouze pokud při přihlašování na úvodní stránce zaškrtnete možnost "Zůstat přihlášen". Obsahuje unikátní kód, který je při vstupu na úvodní stránku automaticky odeslán na server a po ověření vás automaticky přihlásí.

Tento soubor cookie je automaticky odstraněn 30 dní po jeho vytvoření, přesněji 30 dní po posledním přihlášení pomocí hesla, během kterého byla zaškrtnuta možnost "Zůstat přihlášen". Pomocí kódu obsaženém v tomto souboru cookie je možné přihlásit se do vašeho účtu, proto důrazně nedoporučujeme s kýmkoliv sdílet jeho obsah.

## Odstranění souborů cookie

Pokud chcete z jakéhokoli důvodu všechny uložené soubory cookie odstranit, můžete to v jakémkoli okamžiku sami udělat. Systém souborů cookies je postaven na dočasnosti, takže všechny soubory jsou časem odstraněny automaticky. Pokud je však chcete odstranit okamžitě, musíte to provést manuálně.

V běžných webových prohlížečích pro počítače (Microsoft Edge, Google Chrome, Mozila Firefox) naleznete tuto možnost po levé straně adresního řádku. Po kliknutí na ikonku zámku signalizující zabezpečené připojení klikněte na `Soubory cookie` (Microsoft Edge, Google Chrome) nebo `Vymazat cookies a data stránky` (Mozila Firefox), následně vyberte doménu `poznavacky.com` a klikněte na `Odebrat`, případně `Odstranit`.

Na mobilních prohlížečích naleznete tuto možnost na podobném místě, avšak obvykle v menu "Nastavení webu". V případě problémů nás můžete kontaktovat na e-mailové adrese *poznavacky@email.com*.
