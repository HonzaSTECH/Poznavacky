# Podmínky použití

## 1\. Všeobecná ustanovení

1.1 Vaše užívání těchto webových stránek a všech jejích součástí (dále jen
"*Služba*") se řídí podmínkami právní dohody (dále jen "*Podmínky*")
mezi vámi a fyzickou osobou provozovatele (dále jen "*Správce*"). Osobní
informace o správci mohou být nalezeny na online úložišti projektu na
*GitHub*.

1.2 Podmínky představují právně závaznou smlouvu mezi vámi a Správcem.

1.3 Tyto podmínky se vztahují na **všechny** uživatele Služby, včetně všech
vývojářů, přispěvatelů a kohokoliv, kdo se zaregistroval, pokusil zaregistrovat nebo pokusil přihlásit na úvodní stránce *poznavacky.chytrak.cz*.

## 2\. Souhlas s podmínkami použití

2.1 Abyste mohli tuto službu využívat, musíte nejprve souhlasit s
Podmínkami. Pokud s Podmínkami nesouhlasíte, nesmíte tuto službu
využívat.

2.2 Svůj souhlas s Podmínkami vyjadřujete **registrací svého uživatelského účtu, nebo přihlášením se na jakýkoliv uživatelský účet** na stránkách
*poznavacky.chytrak.cz*. Tím berete na vědomí obsah Podmínek a
zavazujete se je dodržovat.

2.3 Svůj souhlas s částečnými Podmínkami vyjadřujete **pokusem o registraci, přihlášení nebo odeslání formuláře pro obnovu hesla, který nemusí být úspěšný** na úvodní stránce *poznavacky.chytrak.cz*. V takovém případě se na Vás vztahují pouze body 6.4 - data uchovávána v logovacím souboru, podbody 1 až 7 a dále podbody 18 a 19

2.4 Souhlas s Podmínkami (a to ani částečný) nemůžete uzavřít a Službu tak nemůžete používat,
pokud (a) jste mladší 15 let a nemáte svolení svého zákonného zástupce,
který by tak převzal zodpovědnost za dodržování těchto podmínek za vás;
nebo (b) Jste osobou, pro kterou platí zamezení přístupu do Služby; nebo
(c) Nacházíte se na území, na němž bylo využívání Služby zakázáno
zákonem

## 3\. Změny podmínek

3.1 Správce si vyhrazuje právo tyto podmínky příležitostně měnit, například
z důvodu přidání nové funkce, nebo změnou státního zákona. Tyto změny
mohou být ve výjimečných případech i neodůvodněné, ale v takovém případě
budou na změnu všichni uživatelé **upozorněni** podle bodu 3.4.

3.2 Změny podmínek, které mohou ovlivňovat uživatele jinak, než tomu bylo
doposud, budou **vždy uživatelům oznámeny** podle bodu 3.4, avšak menší změny, nebo
změny, které se netýkají uživatelů přímo **nemusí být oznámeny**. Vždy
však budou vypsány v tomto veřejně dostupném dokumentu.

3.3 Pokud s upravenými podmínkami nebudete souhlasit, musíte přestat službu
využívat před datem, ve kterém vejdou podmínky v platnost (viz sekce
"Odstoupení od Podmínek"). Pokud jste Službu nedopatřením používali i po
vstoupení upravených podmínek v platnost a nesouhlasíte s nimi, jste
povinni kontaktovat Správce, který se situaci pokusí vyřešit a zbavit
vás tak povinnosti upravené podmínky dodržovat (obvykle odstraněním
vašich dat ze systému).

3.4 Upozornění uživatelů na změny podmínek prostřednictvím e-mailu lze pochopitelně uskutečnit pouze v případě, že uživatel dal k dispozici svou e-mailovou adresu. V opačném případě se o změně uživatel dozví až po přihlášení ke svému uživatelskému účtu.

## 4\. Odstoupení od Podmínek

4.1 Podmínky se na vás vztahují, dokud od nich jedna ze stran neodstoupí
jednou nebo více z níže uvedených variant.

4.2 Od Podmínek můžete kdykoliv odstoupit **písemným oznámením Správci**.
Odstoupení od podmínek touto cestou má za následek ztrátu vašeho
přístupu do Služby.

4.3 Správce může ukončit platnost těchto podmínek mezi sebou a vámi, pokud
(a) jste porušili jakýkoliv bod Podmínek; nebo (b) jste jednali způsobem
nasvědčujícím, že tyto podmínky nebudete nebo nemůžete dodržovat; nebo
(c) tak bude povinen učinit ze zákona (například pokud bude poskytování
služby ve vaší oblasti zakázáno).

4.4 I po ukončení vztahu mezi uživatelem a správcem zůstávají zachovány
některé body podmínek na dobu neurčitou. Pro seznam těchto bodů si
přečtěte sekci "Trvalá ustanovení".

## 5\. Obsah

5.1 Jako uživatelé služby máte možnost nahrávat do Služby obrázkový obsah.
Dále také můžete přidávat různá hlášení vztahující se k nahraným
obrázkům. Správce **nezaručuje důvěryhodnost jakéhokoliv obsahu**.

5.2 Berete na vědomí, že **jste plně zodpovědní za jakýkoliv vámi nahraný
obsah**. Správce nenese žádnou zodpovědnost za nesprávnost, nevhodnost
či nerelevantnost obsahu.

5.3 Nahráním obrázkového obsahu zaručujete, že máte (a po celou dobu
existence Služby budete mít) **veškeré licence, práva, souhlasy a
povolení**, která jsou nezbytná k tomu, aby mohl Správce vámi nahraný
obsah použít pro účel poskytování Služby. Zároveň zaručujete, že na
obsah se nevztahují **žádná práva třetích stran**.

5.4 Pokud se ve Službě objeví obsah, ke kterému máte autorská práva a/nebo
licenci a zároveň jste nesouhlasili s jeho použitím ve Službě, máte
**právo na požadování odstranění obsahu** ze Služby. V takovém případě
kontaktujte Správce a uveďte detaily, které pomohou najít a odstranit
daný obsah. Mějte na vědomí, že v případě podezření můžete být požádáni
o dokázání svých autorských práv nebo vlastnictví licence.

5.5 Zavazujete se, že budete přidávat pouze **vhodný, relevantní a
neopakující se obsah**, který bude vyhovovat Podmínkám a nebude žádným
způsobem narušovat či ohrožovat chod Služby.

## 6\. Ochrana údajů

6.1 Služba pro své fungování potřebuje **uchovávat některé informace** o
svých uživatelích. Tato data jsou uchovávána v databázi, nebo textovém
logovacím souboru.

6.2 Logovací soubor je po několika týdnech či měsících **obvykle**
odstraněn, pokud v daném období nedošlo k žádným problémům vyžadujících
jeho uchování.

6.3 Databáze je **zálohována**, pokud je významně ovlivněna (je-li do ní
vloženo větší množství dat, nebo je-li jakýmkoliv jiným způsobem
pozměněna). Obsah databáze (s výjimkou bodů 1, 2, 3 a 4 popsanými níže) **je
veřejně přístupný** komukoliv na online úložišti projektu na GitHub.

6.4 Úplný seznam uchovávaných dat je poskytnut zde:  
  - Data uchovávána v databázi  
    1.  Seznam všech uživatelských účtů obsahující pro každý účet přihlašovací jméno, e-mailovou adresu (pokud byla poskytnuta), datum a čas posledního přihlášení, počet přidaných obrázků, počet uhodnutých obrázků na testovací stránce, karma (body získávané za chování ve službě), status (host/člen/moderátor/správce) a heslo v zašifrované formě
    
    2.  Přihlašovací jména uživatelů, kteří zažádali o změnu jména a jejich žádost nebyla dosud vyřešena, jméno které požadují a časový údaj podání žádosti
    
    3.  Seznam kódů sloužících k obnovení zapomenutých hesel v zašifrované formě, pro každý z nich ID uživatele, pro kterého bylo vytvořeno a časový údaj jeho vytvoření
    
    4.  Seznam všech souborů cookie, které se vytvoří při zaškrtnutí políčka "Zůstat přihlášen" na přihlašovací stránce, který obsahuje pro každý soubor cookie jeho obsah v zašifrované formě, ID uživatele, kterým je používáno a časový údaj jeho vytvoření
        
    5.  Seznam všech poznávaček, počet přírodnin, které obsahují a počet
        obrázků pod ně spadajících
        
    6.  Seznam přírodnin pro každou poznávačku a počet obrázků pro
        každou z nich
        
    7.  Nahrané adresy k obrázkům (zvlášť pro každou poznávačku),
        společně s údajem určující přírodninu, kterou mají zobrazovat
        
    8.  Seznam hlášení obsahující důvod, ID obrázku a počet hlášení
        daného typu pro daný obrázek.
        
    9.  Počet HTTP požadavků, které server vyřídil za posledních nejvíce
        15 minut (pro každou minutu zvlášť)
        
    10. Průměrný počet HTTP požadavků za minutu, které server vyřídil od
        posledního výmazu statistiky\* (skupiny po 15 minutách)
        
  - Data uchovávána v logovacím souboru
    1.  Časový údaj, uživatelské jméno a IP adresa při úspěšném přihlášení do systému
    
    2.  Časový údaj a IP adresa při pokusu o přihlášení se zadáním příliš dlouhých údajů
    
    3.  Časový údaj, zadané uživatelské jméno a IP adresa při pokusu o přihlášení k neexistujícímu uživatelskému účtu
        
    4.  Časový údaj, uživatelské jméno a IP adresa při pokusu o přihlášení k existujícímu účtu za použití špatného hesla
        
    5.  Časový údaj, uživatelské jméno a IP adresa při úspěšné registraci do systému
    
    6.  Časový údaj a IP adresa při neúspěšném pokusu o registraci (obvykle kvůli zadání neplatných údajů)
    
    7.  Časový údaj a uživatelské jméno při automatickém přihlášení uživatele a případném přesměrování do systému společně se způsobem, jakým toho bylo docíleno (obnovení přihlášení pomocí souboru cookie uchovávající přihlášení, nalezen soubor cookie uchovávající přihlášení, uživatel je již přihlášen)
    
    8.  Časový údaj a uživatelské jméno při odhlášení se ze systému
    
    9.  Časový údaj a uživatelské jméno při pokusu o zažádání o změnu uživatelského jména na příliš krátké nebo dlouhé uživatelské jméno
    
    10. Časový údaj, uživatelské jméno a požadované uživatelské jméno při pokusu o změnu uživatelského jména na jméno používané jiným uživatelem
    
    11. Časový údaj, uživatelské jméno a požadované uživatelské jméno při úspěšném zažádání o změnu uživatelského jména, společně s informací, zda byla vytvořena nová žádost nebo přepsána žádost stávající
    
    12. Časový údaj a uživatelské jméno při pokusu o změnu e-mailové adresy na příliš dlouhý řetězec
    
    13. Časový údaj, uživatelské jméno a zadaná e-mailová adresa při pokusu o změnu e-mailové adresy na e-mailovou adresu používané jiným uživatelem nebo na neplatnou e-mailovou adresu
    
    14. Časový údaj, uživatelské jméno a IP adresa při odebrání e-mailové adresy z uživatelského profilu
    
    15. Časový údaj, uživatelské jméno, nová e-mailová adresa a IP adresa při úspěšné změně e-mailové adresy
    
    16. Časový údaj a uživatelské jméno při pokusu změnit si heslo a zadání neplatných údajů, společně s konkrétním typem chyby (příliš krátké nebo dlouhé staré nebo nové heslo, špatné staré heslo, nepovolené znaky v novém hesle, neshodné nové heslo s heslem pro potvrzení)
    
    17. Časový údaj, uživatelské jméno a IP adresa při úspěšné změně hesla
    
    18. Časový údaj a zadaná e-mailová adresa při pokusu o obnovení hesla a zadání e-mailové adresy, která je v neplatném formátu nebo není přidružena k žádnému účtu
    
    19. Časový údaj, zadaná e-mailová adresa a IP adresa při úspěšném požadavku na odeslání e-mailu s instrukcemi k obnově hesla
    
    20. Časový údaj a ID uživatele při neúspěšném pokusu změnit si heslo pomocí obnovovacího odkazu z e-mailu společně s charakteristikou chyby (příliš krátké nebo dlouhé nové heslo, nepovolené znaky v novém hesle, neshodné nové heslo s heslem pro potvrzení)
    
    21. Časový údaj, ID uživatele a IP adresa při úspěšném obnovení hesla pomocí obnovovacího odkazu z e-mailu.
        
    22. Časový údaj, uživatelské jméno, poskytnuté jméno a IP adresa při pokusu odstranit vlastní účet s použitím nevlastního přihlašovacího jména (v důsledku úpravy struktury stránky)
    
    23. Časový údaj, poskytnuté jméno a IP adresa při pokusu odstranit neexistující účet (obvykle v důsledku chyby na straně služby)
    
    24. Časový údaj, uživatelské jméno a IP adresa při odstraněnění vlastního uživatelského účtu
        
    25. Časový údaj, uživatelské jméno, zvolená poznávačka a přírodnina při úspěšném
        nahrání nového obrázku
        
    26. Časový údaj, uživatelské jméno, zvolená poznávačka, přírodnina a typ chyby při neúspěšném pokusu o nahrání nového obrázku (například duplicitního obrázku)
        
    27. Časový údaj, uživatelské jméno a zvolená poznávačka při načtení obrázku
        na učící stránce
        
    28. Časový údaj, uživatelské jméno a zvolená poznávačka při načtení obrázku
        na testovací stránce
        
    29. Časový údaj, uživatelské jméno, zvolená poznávačka a ID obrázku při jeho
        nahlášení společně s udaným důvodem
        
    30. Náhodná data způsobená chybami
    
\* Výmaz statistiky probíhá v nepravidelných obdobích a statistika může
být dále uchovávána mimo server.

## 7\. Trvalá ustanovení

7.1 I po odstoupení od těchto podmínek se na vás **stále vztahují tyto
povinnosti a závazky**.

7.2 Jste zodpovědní za vámi nahraný obsah a zaručujete, že k němu vlastníte
**všechna autorská práva, licence, souhlasy a povolení**.

7.3 Data, která byla vytvořena během vaší činnosti ve Službě **zůstávají
uchovávána** a v případě zjištění protiprávního jednání mohou být proti
vám použita.

##### *Platnost k 11. záři 2019*
