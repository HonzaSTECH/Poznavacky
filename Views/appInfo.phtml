<h2>O aplikaci</h2>
<p>Pokud máte ve škole hodiny biologie, je pravděpodobné, že jedním z typů testů, které píšete, jsou poznávačky. Učitel Vás obdaruje seznamem rostlin, živočichů či jiných organismů, které venku žijí, a Vaším úkolem je se jím prokousat a naučit se jednotlivé organismy rozeznat. Má-li tento seznam pouze pár položek, nejedná se o nijak složitý úkol, má-li tento seznam několik stránek, je to už trochu oříšek a učením můžete strávit několik hodin. <b>Účelem této webové aplikace je vám proces učení se na poznávačky usnadnit</b>.</p>
<p>Čeká-li Vás právě nějaká poznávačka, nacházíte se v situaci, v jaké jsme se my nacházeli už mnohokrát. V naší třídě se vždy našel někdo, kdo vytvořil prezentaci s fotografiemi organismů ze seznamu a nasdílel ji ostatním spolužákům. Většinou se jednalo o jendoduché prezentace, kde šly snímky za sebou v pořadí podle seznamu, někdy byly doplněny i o název. I tak však její vytvoření zabralo nemálo času, a když si tento obětavý člověk dokonce vyhrál s tím, aby byla prezentace interaktivní, byl zavalen prací na mnoho a mnoho hodin. Přesto měl takový učební materiál jednu podstatnou vadu - každá přírodnina byla doplněna pouze jedním nebo dvěma obrázky, a tak jsme se spíše než přírodniny naučili rozeznávat konkrétní fotografie a s jinými měli problém. Proto se objevil nápad vytvořit pro tento účel webovou aplikaci, ve které se právě nacházíte a která tento problém řeší.</p>
<h3>Jak to funguje?</h3>
<p>Abyste mohli využít všechny funkce, které aplikace nabízí, je nutné, abyste se zaregistrovali. <b>Registrace a využívání aplikace je zdarma</b>. Pokud si nejste jistí, jestli Vám bude aplikace vyhovovat, můžete si vyzkoušet demo verzi, kdy budete do aplikace přihlášeni jako host. V takové situaci Vám budou dostupné pouze některé funkce.</p>
<p>Největší výhoda aplikace je, že obrázky k jednotlivým přírodninám může přidávat více lidí a že u každé přírodniny může být více obrázků. Práce se tak rozdělí a také se neopakují stále stejné obrázky, takže se naučíte rozpoznávat přrodniny jako takové.</p>
<h4>Třídy</h4>
<p>Po úspěšné registraci nebo přihlášení se Vám zobrazí stránka se seznamem Vám přístupných tříd. Třídy se dělí na několik druhů: </p>
<section>
	<h5>Veřejná</h5>
	<p>Do veřejné třídy má přístup každý. Všechny veřejné třídy vidíte v seznamu.</p>
</section>
<section>
	<h5>Soukromá</h5>
	<p>Do soukromé třídy mají přístup pouze její členové. Vlastník třídy Vám může poskytnout kód, se kterým se do třídy připojíte.</p>
</section>
<section>
	<h5>Uzamčená</h5>
	<p>Do uzamčené třídy mají přístup pouze její členové. Vlastník třídy Vám musí poslat pozvánku, abyste se do třídy připojili.</p>
</section>
<p>V každé třídě se nachází poznávačky, které se dále mohou dělit do částí. Po zvolení části máte na výběr ze tří hlavních funkcí: přidat nové obrázky, učit se podle stávajících nebo si nechat otestovat Vaše znalosti.</p>