# Jak přispívat do tohoto projektu

## Hlášení (issues)
  Při nahlašování problémů, navrhování nových funkcí, nebo obecných otázek používejte prosím předpřipravené šablony. V případě jiného typu hlášení použijte prázdnou šablonu.
  
  Nemusíte striktně vyplňovat všechny předepsané položky, ty slouží spíše jako něco, co vám má pomoci vytvořit přehledné hlášení, ne jako něco, co vám přesně diktuje, co máte napsat.
  
  Nevyplněné položky v rámci zpřehlednění hlášení odstraňte.
  
  Před odsláním nového hlášení se prosím ujistěte, že takové hlášení ještě neexistuje. Pokud již existuje, ale vy plánujete přidat další, zatím nezahrnuté informace, můžete hlášení přidat, ale nepohoršujte se, když mu bude přidána nálepka "Duplikát". Vhodnější možností (i když nepatrně méně viditelnou) je přidání rozšiřujícího komentáře pod již existující hlášení.
  
  Pokud přidáváte hlášení z komunitního účtu (účtu, na který má přístup více uživatelů), podepište se na konec hlášení nějakou unikátní značkou, aby bylo jasné, zda nahlašuje ten samý uživatel jako dříve v minulosti. Značka nemusí být jméno. Může to být přezdívka, iniciály, nebo číselný kód. Při jejím výberu však myslete na to, že musí být unikátní.

## Změny (commits)
  Každý přispěvatel MUSÍ vytvořit svou vlastní větev, na které vytváří změny. Můžete vytvořit tolik větví, kolik chcete, ale odstraňujte prosím větve, které již nejsou zapotřebí, aby byl tento projekt udržován zorganizovaný.
  
  Všechny změny můžete provádět na jedné větvi, ale bylo by lepší, kdybyste vytvořili jednu větev pro každou větší skupinu souvisejících změn.
  
  Každá změna by měla obsahovat pouze jeden změněný soubor. Pokud chcete změnit více souborů, měli byste to provést ve více než jedné změně.
  
  Pište krátké, ale výstižné změnové zprávy, které popisují, co vše bylo změněno. Pokud jste přidali novou funkci a zároveň opravili překlep, nezapomeňte také zmínit opravu překlepu.
  

## Požadavky na spojení (pull requests)
  Nevyžadujte spojení po každé malé změně. Žádejte o něj pouze po dokončení funkce nebo úplném odstranění chyby. NIKDY nevytvářejte žádost o spojení pro větve, které obsahují nedokončenou aktualizaci. Pokud chcete sloučit větev s nedokončenou aktualizací, můžete tak učinit po rozumném časovém intervalu, aby se hlavní větev udržovala aktuální, ale ve vašem požadavku na spojení musíte uvést, že aktualizace není dokončená.
  
  Spojená větev nebude smazána správcem projektu, aby se předešlo nechtěným ztrátám větví, ale pokud nebude větev po sloučení již potřebná, měli byste to uvést ve svém požadavku na spojení, aby mohl správce projektu větev po spojení ihned odstranit. To pomůže udržovat projekt zorganizovaný.
